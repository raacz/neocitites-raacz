jan li wile pali e sitelen tawa pona. 

ona li jo e poki suli mute. 

poki suli mute li jo e ilo pali mute pi sitelen tawa pona. 

ilo tu wan li pana e suno wawa. ilo ni tu li sike. ilo ni wan li palisa. 

ilo wan li pali e sitelen tawa. ilo ni li jo e lukin wawa. ilo ni li mani mute a.

ilo mute lili li kute pona e kalama. jan li kama tawa mi. ona li jo e ilo kute. ona li pana e ilo kute tawa len mi. ilo li ken kute pona e toki mi. 

jan li toki tawa mi: "o mu. mi wile sona e pona kalama."

mi mu. "mu mu!"

jan li kute. ona li pilin ike. ona li pali. 

jan li toki tawa mi. "o mu sin."

mi mu sin. "mu mu mu!"

jan li kute. ona li pilin pona. "pona a. tenpo ni la mi ken open." 

ona li lon monsi pi ilo sitelen. mi lon sinpin pi ilo sitelen. 

jan li toki: "o toki e ni: sina pali e musi seme?"





