mi tawa lon nasin pi tomo mute. 

mi pilin e kon pona suwi pi pan seli. 

kon li kama tan seme? noka mi li alasa e kon. 

mi kama lon tomo esun pan. 

"o kama pona a!" jan pali li toki. 

"tenpo pini poka la mi pini e pan sin. 

insa pan li jo e ko kili loje. 

ona li seli. sina o esun!"

mi toki, "mi o pana e mani seme?"

"o pana e mani tu tu."

mi alasa e lipu mani tu tu. mi pana tawa jan. jan li pana e pan seli tawa mi. esun pona. 

mi open e uta mi. mi lukin moku. taso pan li seli li pakala e uta mi. 

"ike!" mi toki. 

"o awen lili o pakala ala e sina." jan pali li toki.


