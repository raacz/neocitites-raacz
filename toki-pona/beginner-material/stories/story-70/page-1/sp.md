### sona pi nasin sijelo  
  
#### tan seme  
  
mi jan lili la jan pi pana sona   
zz li toki e ni> tawa mi  
zz zz sina kama suli la  
zz zz zz lupa mama pi sijelo sina   
zz zz zz zz li kama pana e telo loje   
zz zz zz zz zz lon tenpo mun ale  
  
tenpo pana mi li kama open la awen la   
zz mi pilin monsuta sama ni>  
  
zz zz a  
zz zz tenpo ni la   
zz zz zz mi ken mama anu seme  
zz zz mi sitelen insa e ni>   
zz zz zz pana loje li tan ni>  
zz zz zz zz jan lili ken pi tenpo kama   
zz zz zz zz zz li kama moli  
zz zz mi pilin ike tan sitelen insa ni^   
zz zz mi lukin sitelen insa   
zz zz zz e ijo ante   
zz zz aó±¥½  
zz zz nasin seme la   
zz zz zz mi ken jaki ala  
zz zz mi o pana e len   
zz zz zz tawa insa pi len insa mi   
zz zz anu seme  
zz zz sona ala a  
  
pana mi li kama open la  
zz zz pilin monsuta mute   
zz en sona mute ala   
zz zz li lon   
mi wile pali e lipu ni   
zz zz tawa mi lili   
zz zz zz pi pilin monsuta mute   
zz zz zz pi sona mute ala     
  
mi pi jan lili o  
zz o kute   
zz o kama sona  
zz o pilin monsuta ala     
  
  
#### sona lili  
  
tawa mi lili pi tenpo pini weka la   
zz mi pana e sona ni>  
  
sijelo sina li wile pali sike tan ni>   
zz nasin pi kama mama   
zz zz li kepeken wawa mute   
zz sijelo sina   
zz zz li wile awen e wawa   
zz zz li wile kepeken nasin ni>   
zz zz zz ona li ken lili   
zz zz zz zz e wawa wile   
  
pali mama li wile e ijo mute  
sijelo sina li kepeken nasin mute ni>   
zz ona li suli e ken pi pali pona   
zz zz li lili e ken pi pali ike   
  
unpa la   
zz sijelo sina li ken kama mama  
zz ken la   
zz zz ijo sijelo sina   
zz zz en ijo sijelo pi jan unpa   
zz zz zz li kama wan  
zz zz ijo sina   
zz zz zz li ilo mama pi ken pali  
zz zz ijo pi jan unpa ni^   
zz zz zz li ilo mama pi wile pali  
zz zz ijo sina   
zz zz zz li suli   
zz zz zz li pali wawa  
zz zz ijo pi jan ante   
zz zz zz li lili   
zz zz zz li pali pi lili taso   
  
wan pi ilo mama tu li kama ijo sin  
  
sijelo sina en ijo sin   
zz li pilin pona lon poka la   
zz zz sina kama mama  
zz zz ijo sin li moku   
zz zz zz e telo loje  
  
ijo sin li lon ala la   
zz sijelo sina   
zz zz li weka e telo loje   
zz zz li kama ala mama    
  
#### sina awen wile sona <br> anu seme  
  
ken la   
zz sina ken ala sona pona   
zz zz tan toki lili taso  
ni^> la   
zz mi o toki suli   
zz zz e toki lili mi   
  
#### sina kama lon <br> tan seme  
  
o kama sona pona e ni>  
zz sijelo sina li pali pi sike tenpo   
zz zz tan seme    
  
sina kama lon tan seme  
  
sina kama lon tan unpa     
  
palisa jan   
zz li tawa insa lupa pi jan ante   
zz li pana e ilo mama  
ilo mama ni pi pana palisa   
zz li ken alasa   
zz zz e ilo mama pi insa lupa      
ilo tu ni^ li kama wan la   
zz ijo sin li kama lon      
  
ilo mama pi pana palisa li jo   
zz e sona sijelo ale pi jan palisa     
ilo mama pi insa lupa li jo   
zz e sona sijelo ale pi jan lupa     
  
taso  
ni^ taso la   
zz ilo mama tu ni li pali sama  
lon la   
zz pali pi ilo mama tu ni^   
zz zz li ante a   
zz nasin pi ilo mama tu ni^   
zz zz li ante a  
  
pali mama la   
zz ilo mama pi pana palisa   
zz zz li jo e wile pali   
zz zz zz zz e ilo pi open pali  
  
pali mama la   
zz ilo mama pi insa lupa   
zz zz li jo e ijo ante ale wile  
pali pi ijo sin   
zz li wile e ijo mute aaa  
sona pi nasin pali   
en wawa pali   
en sijelo pi ijo sin   
en moku open pi ijo sin   
en moku lili awen   
en ilo pali mute mute   
zz li lon ilo mama pi insa lupa  
lon la  
zz ilo mama pi insa lupa   
zz zz li ilo mama pi ken pali  
zz taso   
zz ilo mama pi ken pali li wan taso la   
zz zz ona li pali ala tan ni>   
zz zz zz ona li wile ala     
  
ilo mama suli pi ken pali   
en ilo mama lili pi wile pali   
zz li kama wan la   
zz zz pali li open  
zz zz ijo sin li kama    
  
#### ilo mama li ken ala awen <br>lon tenpo suli  
  
ilo mama pi ken pali   
zz li awen lon poki pi jan lupa  
ilo mama pi wile pali   
zz li awen lon poki pi jan palisa  
sijelo ona li weka   
zz e ilo mama ni^ tan poki la   
zz zz ilo mama li ken ala awen   
zz zz zz lon tenpo suli   
zz zz tenpo lili la   
zz zz zz ilo mama ni li moli a  
  
ilo pi ken pali li suli  
pali ale ona   
en ijo ale pi jo ona   
zz li wile e wawa mute la   
zz zz wile moku ona li mute   
tan weka moku la   
zz ona li ken awen moli ala   
zz zz lon tenpo suno wan taso     
  
ilo pi wile pali li lili  
ona li lon ko pi insa lupa la   
zz ona li ken awen moli ala  
zz zz lon tenpo suno luka     
  
ilo mama lili pi wile pali li moli la   
zz ni li suli mute ala  
ilo pi wile pali   
zz li lili mute   
zz li jo e ijo lili tu wan taso  
sijelo li ken pali   
zz e ilo ni sin mute mute mute mute   
zz zz kepeken wawa lili    
  
taso   
ilo mama pi ken pali la  
zz nasin li ante  
ilo pi ken pali li lili ala  
ona li suli li jo   
zz e ijo mute namako pi ken pali   
zz zz lon insa ona     
  
kin la   
zz ilo pi ken pali li sin ala  
sijelo sina li pali   
zz e ilo ale sina mama pi ken pali   
zz zz lon tenpo weka ni>  
zz zz zz sina lon insa pi mama sina  
tenpo lon la   
zz sijelo sina li awen ala pali   
zz zz e ilo mama sin     
  
tan ni ale la   
zz sijelo sina o pana e ilo mama sin   
zz zz lon tenpo ale ala  
zz ona o pana e ilo mama wan  
zz ilo mama ni li moli la   
zz zz o pana e ona wan sin  
zz nasin li wile e sike    
  
taso  
sona ni^ li ale ala     
  
nasin ni^ taso li lon la   
zz sike wan li kepeken tenpo suno wan  
taso   
sike wan pi telo loje pana   
zz li kepeken tenpo suno mute    
  
ijo ante kin   
zz li lon   
zz li wile e nasin sike  
  
  
#### kama mama  
  
lupa mama li pana e jan lili tawa ma la   
zz sina ken lukin e ni>  
zz zz  linja suli li wan   
zz zz zz e jan lili   
zz zz zz e mama  
zz lon la  
zz zz linja ni^ li uta  
zz ona li lon insa mama la   
zz zz moku li tawa   
zz zz zz tan mama   
zz zz zz tawa jan lili   
zz zz zz kepeken linja ni   
zz nasin ni^ la   
zz zz jan lili li moku  
  
ilo mama tu   
zz li kama wan   
zz li kama ijo pi sin mute la   
zz zz linja ala li lon  
ijo sin li lon insa pi lupa jan  
taso   
insa pi lupa jan en ijo sin   
zz li wan ala  
ona o kama wan kepeken toki   
selo lupa li toki tawa ijo sin  
ijo sin li toki tawa selo lupa     
  
ona li toki la   
zz ona li alasa e pona pi ona ante    
  
zz selo lupa li alasa e ni>   
zz zz ijo sin li pona ala pona  
zz zz pakala li lon ala lon  
zz zz ijo sin li wawa ala wawa   
zz zz zz zz pi lili taso  
  
zz ijo sin li alasa e ni>  
zz zz lupa li ken ala ken  
zz zz zz tomo pona  
zz zz moku pi mute pona   
zz zz zz li lon ala lon  
zz zz ijo ale wile   
zz zz zz li mute ala mute pona  
  
toki li ike la   
zz ijo sin li moli  
zz jan lupa li kama ala mama     
  
toki li pona la   
zz ijo sin en selo lupa   
zz zz li kama wan  
tenpo ni la   
zz lupa   
zz zz li mama pi ijo sin   
zz zz li wile pana e moku   
zz zz zz tawa ijo sin  
zz taso   
zz zz ona li ken ala kepeken linja   
zz zz zz tan ni>   
zz zz zz zz linja li lon ala  
zz ni^ la   
zz zz ona li awen pali e linja la   
zz zz zz ona li ken e ni>   
zz zz zz zz ijo sin li moku   
zz zz zz zz zz e selo lupa    
  
  
#### selo lupa <br>li pali e selo sin wawa <br>li weka e ona  
  
selo lupa li wawa     
  
ona li pali alasa  
pali alasa li pona la   
zz ona li kama jo e ijo sin   
zz zz li kama wan tawa ijo sin  
pini la   
zz selo lupa   
zz zz li kama moku pi ijo sin ni^   
pali ale ni^ li kepeken wawa mute    
  
selo lupa li pali la   
zz ona li kepeken wawa mute  
zz sijelo li wile awen e wawa ona la   
zz zz selo lupa o pali   
zz zz zz lon tenpo wile taso   
zz zz zz lon tenpo ale ala     
  
ni^ la nasin li ni>   
zz pali wawa li wile la   
zz zz selo lupa li pali   
zz zz zz e selo sin pi wawa pali  
zz selo sin ni^ li pali   
zz zz lon tenpo lili taso  
zz sijelo li kama wile ala e ona la   
zz zz selo sin ni^ li kama weka   
zz zz zz tan sijelo  
  
ni^> aa li pana pi telo loje     
  
  
#### nasin sike pi selo lupa <br>en nasin sike pi ilo mama <br>li sike suli wan  
  
sijelo li pana   
zz e ilo mama sin tan poki la   
zz zz ni li nasin sike nanpa wan   
  
pali pi selo sin wawa   
en weka pi selo sin wawa   
zz zz zz li nasin sike nanpa tu  
  
sike tu ni o wan   
  
lupa la   
zz ijo ale li wile kama lon nasin ni>  
  
sijelo o kama kama pana e ilo mama wan    
ilo mama wan ni^   
zz li weka tan poki lili   
zz li kama lon nasin   
zz li tawa lupa suli     
ken la unpa la ilo mama li kama ijo sin  
ona li lon lupa suli la   
zz selo lupa li wile pali   
zz zz li wile alasa e ni>   
zz zz zz ijo sin pona   
zz zz zz zz li lon ala lon  
zz ijo sin pona li lon ala la   
zz zz selo sin li weka  
zz zz zz sike li sin   
sijelo o kama kama pana e ilo mama wan sin  
  
pali ale o wan tenpo pona wan li pona ala la   
zz mama li ken ala   
  
ilo mama wan   
zz li weka tan poki lili   
zz zz lon tenpo ike la   
zz zz zz mama li ken ala  
selo lupa   
zz li pali e selo sin   
zz zz lon tenpo ike   
zz li weka e selo sin   
zz zz lon tenpo ike la   
zz zz zz mama li ken ala   
  
kepeken nasin seme la   
zz pakala ni li kama ala  
  
nasin li ni>   
zz sijelo li lawa e tenpo pali   
zz zz kepeken toki   
  
sijelo li toki kepeken nimi ala  
ona li toki kepeken pana  
  
pana pi telo ante   
zz li toki e ijo ante   
  
telo nanpa wan li toki e ni>  
zz te o weka e selo sin   
zz zz o pana e telo loje   
zz zz o kama open   
zz zz zz e pana pi ilo mama sin to  
  
telo nanpa tu li toki e ni>  
zz te ilo mama li weka tan poki   
zz zz o pali e selo sin wawa to   
  
telo toki tu ni   
zz li ken kama e ijo ante kin   
zz zz lon poka ante sijelo   
  
