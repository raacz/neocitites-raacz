### o weka tan sike  
  
nasin sewi [pilin utala tawa ala] la  
zz nasin lon li sike ike  
sina moli la   
zz sina kama sin lon ma la   
zz zz sina moli sin   
zz zz zz li kama sin lon ma  
sina kama olin   
zz e pilin pona pi tenpo lili la   
zz zz sina kama anpa   
zz zz zz tan pilin ike  
sike ike sin ale la   
zz pilin ike sin li kama   
zz zz tan pilin pona sin pi tenpo lili  
nasin wan taso la   
zz sina ken kama   
zz zz pilin pona pi tenpo ale   
ona li ni>  
zz o weka tan sike  
  
#### sona wawa  
  
mi lili pi tenpo pini o  
  
jan mute   
zz li wile unpa   
zz li wile ala kama mama  
kepeken ilo pi weka mama la   
zz ona li ken ante   
zz zz e sijelo ona tawa ni  
zz zz zz kama mama   
zz zz zz zz li ken ala  
  
mi sona e ni>   
zz unpa li ike   
zz zz tawa nasin sewi sina  
zz pilin sina la   
zz zz sina kama ala unpa la   
zz zz zz sina wile ala sona   
zz zz zz zz e nasin  
taso o kute a  
  
sina awen ala awen sona   
zz e jan [meli ona pilin+ike]  
sina en jan [meli ona pilin+ike]   
zz li lon tomo sona sama   
zz zz lon tenpo suli  
tenpo la   
zz sina tawa tomo   
zz zz pi (jan) [meli ona pilin+ike]   
zz zz li musi lon poka ona   
  
sama sina la   
zz jan [meli ona pilin+ike]   
zz zz li kute wawa   
zz zz zz e kulupu pi nasin sewi  
sama sina la   
zz jan [meli ona pilin+ike]   
zz zz li wile ala   
zz zz zz unpa pi nasin ike  
  
taso   
tenpo sike luka luka tu wan   
zz li lon jan [meli ona pilin+ike] la   
zz zz ona li kama kepeken ilo   
zz zz zz zz zz pi (weka mama)  
  
sike loje pi (jan) [meli ona pilin+ike]   
zz li pakala mute  
ona li pana e telo loje   
zz zz lon tenpo suno ale   
zz zz zz lon tenpo mun mute  
tenpo ale la   
zz ona li pilin ike insa  
tenpo ale la   
zz sijelo li anpa e ona  
  
sina awen sona e ni ale anu seme  
  
sina sona ala sona e ni>  
zz ilo pi weka mama li pali seme   
zz zz tawa sijelo   
zz zz pi (jan) [meli ona pilin+ike]  
  
te ona li kama e ni>  
zz zz sijelo ona li pana e telo la   
zz zz zz ona li pilin ike ala   
zz zz anu seme to  
  
ala a  
sona sina pi (tenpo pini) li ike  
mi pana e sona lon  
  
sona lon la  
zz ilo ni^ pi weka mama   
zz zz li weka   
zz zz zz e jan [meli ona pilin+ike]   
zz zz zz zz tan sike loje  
zz sijelo ona li kama   
zz zz pana ala e telo   
zz zz zz lon nasin sike   
  
#### ken pi weka sike  
  
jan mute li weka tan sike   
zz lon wile  
sike li pona pilin ala  
sina wile ala kama mama   
zz lon tenpo ni la   
zz zz sina wile ala   
zz zz zz lon sike   
zz zz zz lon tenpo ni  
  
mi pi tenpo pini o zz zz   
mi pi tenpo ni   
zz li lon weka sike  
mi pilin pona lon weka  
mi pilin wawa lon weka   
  
mi kama kepeken ilo   
zz zz pi (weka mama)   
zz tan ni> ala  
zz zz mi wile weka tan sike  
taso   
mi weka tan sike la   
zz ni^ li pona mute tawa mi  
mi wile awen lon weka sike   
zz lon ale pi tenpo kama  
  
#### nasin pi (tenpo suno ale)  
  
nasin mute li lon tawa ni^<  
  
ilo mute pi weka mama   
zz li lon   
zz li kepeken nasin ante mute  
ken suli la   
zz sina sona e nasin wan ni>   
zz zz jan li moku   
zz zz zz e sike lili kiwen misikeke   
zz zz zz zz lon tenpo suno ale  
  
tenpo mute la nasin li ni>  
zz sike lili mute luka tu wan   
zz zz li lon poki  
zz tenpo esun wan   
zz zz li jo e tenpo suno luka tu  
zz ni^> la   
zz zz poki li jo   
zz zz zz e sike pi mute pona   
zz zz zz zz tawa tenpo esun tu tu   
  
misikeke pi sike ni   
zz li jo e telo toki  
sijelo li lawa   
zz e nasin pi telo loje   
zz zz kepeken toki  
sijelo li toki   
zz kepeken nimi ala   
zz kepeken pana pi telo toki   
taso   
misikeke   
zz li pana e telo toki ona   
zz li nasa e telo toki   
zz zz zz pi (lawa sijelo)  
ni^> la   
zz lupa li ken ala kute   
zz zz e toki lawa sijelo  
zz lupa li kama ala pana   
zz zz e ilo mama pi ken pali  
zz sike li pakala  
  
taso  
poki ni^ la   
zz sike ale ala li misikeke  
zz sike lili   
zz pi (tenpo esun tu wan)   
zz zz li misikeke  
zz sike lili   
zz pi (tenpo esun wan)   
zz zz li misikeke ala  
  
jan li moku e sike   
zz kepeken nasin ni   
zz zz lon tenpo suno ale la  
zz zz zz ona li awen pana   
zz zz zz zz e telo loje  
ona li moku   
zz e sike misikeke la   
zz zz telo ala li kama  
ona li moku   
zz e sike pi misikeke ala la   
zz zz telo li pana  
  
taso   
jan li moku   
zz e sike misikeke taso   
zz zz lon tenpo ale la  
zz zz zz telo ala li pana  
  
ni^ la   
zz tan seme a la   
zz zz sike pi misikeke ala   
zz zz zz li lon a  
ni^> li tan ijo tu ike   
zz li tan ijo wan pi (pona lili)  
  
ike nanpa wan la  
zz tenpo pini la   
zz zz sike misikeke ale   
zz zz zz li jo e misikeke mute   
zz zz zz zz zz zz mute mute  
zz zz zz zz zz zz  mute mute a  
zz mute misikeke pi tenpo pini   
zz zz li suli tawa tu tu la   
zz mute misikeke pi tenpo ni   
zz zz li lili tawa wan  
zz sijelo li pilin e telo toki   
zz zz lon tenpo ale la   
zz zz zz ni^ li ken ike  
zz ni^> la   
zz zz tenpo pini la  
zz zz zz lape lili   
zz zz zz zz li ken pona  
zz tenpo lon la   
zz zz mute misikeke li lili  
zz zz lape li kama wile ala   
zz zz zz li kama pona ala  
  
ike nanpa tu la   
zz jan mute pi nasin sewi   
zz zz li pilin sama ni>  
zz te pana pi telo loje   
zz zz zz li wile sewi  
zz zz meli li pana e telo loje la   
zz zz zz ni^ li tan wile sewi  
zz zz o utala ala e sewi  
zz zz ale o anpa tawa sewi  
zz zz meli o anpa tawa sewi to  
zz jan sona   
zz zz li kute e toki pi jan ni^   
zz zz li ante e nasin pali misikeke   
zz zz zz tawa ni>  
zz zz zz zz sike pi telo loje   
zz zz zz zz zz li weka ala  
  
pona lili wan la   
zz tenpo la   
zz zz ilo pi weka mama   
zz zz zz li pali pona ala  
zz sina weka  
zz zz e sona pi sike misikeke wan la  
zz zz zz sina ken a kama mama  
zz jan li ken   
zz zz sona pona e ni> kepeken pana   
zz zz zz zz zz pi (telo loje)  
zz zz zz ona li kama ala mama  
zz ken la   
zz zz jan li wile a    
zz zz zz sona e sona ni^ la   
zz zz zz zz pana pi telo loje   
zz zz zz zz zz li ken pona  
  
taso   
lon la   
zz jan sona mute li kama pilin   
zz zz e ni> lon tenpo poka  
zz zz zz jan li moku e sike misikeke   
zz zz zz zz zz lon tenpo suno ale   
zz zz zz zz li pana ala e telo loje la   
zz zz zz zz zz ni li pona  
zz zz zz zz zz ni li ike ala   
  
mi pi jan lili o,   
nasin ni^ li pona mute ala   
zz tawa sina  
pali nasin la   
zz sina jan pi wawa lili  
sina o pali e ijo   
zz lon tenpo suno ale la   
zz zz tenpo mute la   
zz zz zz sina ken ala pali pona   
zz zz zz li weka e sona ni>  
zz zz zz zz sina o pali  
  
taso   
mi pana e sona pi ilo ni   
zz tawa sina   
zz tan ni>  
zz zz sina o ken sona  
zz zz jan mute a li weka   
zz zz zz tan sike loje  
zz zz ni^ li nasa ala  
jan mute pi pali wawa   
zz li weka tan sike loje  
ona li wile ala kama anpa   
zz lon tenpo mun ale  
ona li wile ken awen pali  
ni^ la   
zz ona li weka tan sike  
  
jan [meli ona pilin+ike]   
zz li weka tan sike   
zz zz tan ni>  
zz zz zz sike li anpa ale   
zz zz zz zz e ona  
zz zz zz ona li pilin ike ale   
zz zz zz zz lon tenpo ale  
  
mute pi pilin ike sina   
zz li sama ala   
zz zz mute pi pilin ike ona  
taso   
ni^ li toki ala e ni>  
zz sina o weka ala e sike   
zz zz o pilin ike   
  
#### nasin pi (tenpo suli)   
  
ilo ante pi weka mama   
zz li lon   
zz li wile ala e ni>  
zz zz jan li pali e ijo   
zz zz zz lon tenpo suno ale   
  
mi la ilo pi pona nanpa wan li ni>  
zz jan sona   
zz zz li kipisi e selo pi luka sina   
zz zz li pana e palisa lili   
zz zz zz tawa insa luka  
zz palisa   
zz zz li lili mute   
zz zz li jo e misikeke mute   
zz zz zz lon insa  
zz palisa wan li ken weka   
zz zz e ken mama sina   
zz zz zz lon tenpo sike tu wan  
zz zz zz zz zz anu tu tu   
  
ni^> li tenpo suli a  
  
ni^ li pona mute a tan ni>   
zz sina wile ala a pali mute  
  
ilo palisa pi insa luka   
zz li weka e mi tan sike  
taso   
lon la  
zz ni^ li kama tawa jan ale ala   
  
jan luka   
zz li kepeken palisa pi insa luka la   
zz zz jan wan   
zz zz zz li kama weka   
zz zz zz zz tan sike pi pana loje  
zz zz ni^ li mi  
  
jan luka   
zz li kepeken palisa pi insa luka la   
zz zz jan wan   
zz zz zz li kama pana   
zz zz zz zz e telo loje namako   
zz zz pona la  
zz zz zz ni^ li mi ala  
  
ni^ la mi ken ala toki e ni>  
zz jan li wile weka e sike ona la   
zz zz nasin luka   
zz zz zz li pona mute lon tenpo ale  
  
mi ken toki e ni>  
zz mi pi jan lili o  
zz ken suli la   
zz zz nasin luka li pona   
zz zz zz tawa sijelo sina   
  
zz o kama kepeken 