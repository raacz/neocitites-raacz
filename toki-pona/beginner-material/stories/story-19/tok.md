
mi tawa wawa lon ma pi tomo mute. 

mi lape lon tenpo ike. mi o tawa tomo sona!


ijo nasa li tawa anpa li utala e lawa mi. 

seme a? mi pini e tawa. 

ijo li seme? ona li len!

ona li kama tan seme? mi alasa kepeken lukin. 

linja pi len mute li lon sewi. 

len li awen lon linja kepeken ilo jo. 

taso ilo jo pi len wan li pakala. 

ike. linja li lon sewi. mi lon anpa. 

mi ken ala pana sin e len tawa sewi. tenpo li lon ala. 

mi pali ala. mi tawa weka. 




