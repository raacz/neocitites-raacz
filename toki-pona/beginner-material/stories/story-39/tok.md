mi olin e jan sin. 

jan sin li olin e mi. 

mi pilin pona tan olin sin. 

tenpo wan la jan olin sin li toki: 

"mama mi li wile kama sona e sina.

ona li wile esun e moku pi open suno tawa sina."

a. mi pilin monsuta. 

"mama sina li monsuta tawa mi."

"mama mi li wile ala ike. o pilin monsuta ala."

mi en jan olin sin li tawa tomo moku. 

"jan Iko o, ni li mama tu mi. 

mama tu o, ni li jan Iko."

"toki!" mi pilin monsuta. 

mama nanpa wan li toki. "toki, jan Iko o. jan lili li toki mute e pona mute sina."

mama nanpa tu li toki. "sina kama sona e toki mute anu seme?"

"ni li lon. mi kama sona e toki luka e toki Epelanto."

mama nanpa tu li toki. "mi jan lili la mi kama sona e toki Epelanto!"

pilin monsuta mi li weka. 

mi en mama nanpa tu li toki mute kepeken toki Epelanto. 

jan olin mi en mama nanpa wan li kute li musi. 

mi ale li moku pona. 