mi olin e jan sin

jan sin li olin e mi

mi pilin pona tan olin sin

tenpo wan la jan olin sin li toki

te mama mi li wile kama sona e sina

zz ona li wile esun e moku pi open suno tawa sina to

a 
mi pilin monsuta

te mama sina li monsuta tawa mi to

te mama mi li wile ala ike  
zz o pilin monsuta ala to

mi en jan olin sin li tawa tomo moku

te jan [insa ko olin] o  
zz zz ni li mama tu mi

zz mama tu o  
zz zz  ni li jan [insa ko olin] to

te toki a to  
mi pilin monsuta

mama nanpa wan li toki  
te toki zz jan [insa ko olin] o  
zz jan lili li toki mute e pona mute sina to

mama nanpa tu li toki  
te sina kama sona e toki mute anu seme to

te ni li lon  
zz mi kama sona e toki luka   
zz zz zz zz e toki [esun pilin e laso ale nasin toki o] to

mama nanpa tu li toki  
te mi jan lili la  
zz zz mi kama sona  
zz zz zz e toki [esun pilin e laso ale nasin toki o] to

pilin monsuta mi li weka

mi en mama nanpa tu  
zz li toki mute  
zz zz kepeken toki [esun pilin e laso ale nasin toki o]

jan olin mi en mama nanpa wan   
zz li kute   
zz li musi

mi ale li moku pona