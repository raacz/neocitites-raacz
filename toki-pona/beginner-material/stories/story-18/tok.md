mama pi jan Kuto li jo e ma jaki

"ijo wawa li lon ma jaki." jan Kuto li toki. 

"ona li seme?"

"ijo wawa. mi wile pana e ona tawa lukin sina."

mi en jan Kuto li tawa ma jaki lon poka. jan Kuto li pana e len uta tawa mi.

"o len e uta sina tan ni: kon jaki li ken ike tawa sijelo." jan Kuto li toki.

ma jaki li suli li jo e jaki kiwen mute. palisa kiwen en supa kiwen en ilo kiwen en linja kiwen li lon poka ale. 

jan Kuto li awen tawa. mi tawa lon monsi ona.

"ijo wawa li lon seme?" mi toki.

jan Kuto li open e lupa pi ilo tawa walo jaki. 

"o lukin!" 

"a!"

insa pi tomo jaki la soweli mama en soweli lili ona luka tu li lape suwi lon poka. 
 