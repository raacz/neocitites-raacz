jan lawa pi pali mani mi li toki e ni tawa mi.

sina o tawa ma Potuke. o toki tawa jan lawa pi kulupu esun suli. mi mani e sina.

wawa! mi kute e ona. mi tawa ma Potuke. 

mi tawa kepeken ilo tawa waso pi mani mute. mi esun kepeken mani pi kulupu pali. 

mi moku e moku pi mani mute. mi esun kepeken mani pi kulupu pali. 

mi lape lon tomo pi mani mute. mi esun kepeken mani pi kulupu pali. 

mi toki tawa jan lawa pi kulupu esun suli. 

pali mi li pini. mi kama sin lon ma mi.

mi tawa kepeken tomo tawa kulupu. mi esun kepeken mani mi.

mi moku e moku pi mani lili. mi esun kepeken mani mi.

mi lape lon tomo pi mani lili. mi esun kepeken mani mi. 

mani lili a... mani mute a...

ale la mi pilin pona!