lon tenpo lete la jan mute li tawa kepeken ilo suli. 

taso mi tawa kepeken noka. mi jo ala e ilo tawa suli. mi sona ala kepeken ilo tawa suli. 

ko walo li kama tan sewi la jan pali pi kulupu lawa ma li weka e ko walo tan nasin ilo kepeken tenpo lili. ike la, jan pali sama li weka ala e ko tan nasin pi tawa noka. 

mi jan tawa nanpa wan la mi o pali e nasin kepeken noka mi a!

taso tenpo mute la mi jan tawa nanpa wan ala. mi ken tawa lon nasin ni: jan ante li tawa lon tenpo pini. 

mi pilin pona tan ni: jan ante mute li sama mi li tawa noka lon tenpo lete. kulupu lawa li pali sama ni: mi lon ala. taso mi ale li lon li awen tawa kepeken noka a!