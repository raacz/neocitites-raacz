jan pi tenpo ni 
zz li toki e pali 
zz zz pi jan [ilo leko ona sitelen ijo ken e] la
zz zz zz pali wan li suli mute
zz zz zz nimi pi pali wawa ona li ni>

te lukin pi ma awen lape MMLLTW 
zz zz li lon poka 
zz zz pi nasin suli [telo ona kulupu a tawa o] to

anu 

te lukin mute 
zz pi nasin suli [telo ona kulupu a tawa o]"

pali ni li kulupu pi sitelen musi li sitelen musi wan taso ala. (kin la ona li kulupu wan taso ala). 

nasin suli [telo ona kulupu a tawa o] li seme?

lon ma Nijon pi tenpo pini la ma tomo tu li wawa mute a: ma tomo Eto en ma tomo Koto. ona tu li ma pi tomo lawa. nasin suli [telo ona kulupu a tawa o] li wan e ma tomo tu ni. 

tan ma tomo Eto, tawa ma tomo Koto. nasin li suli mute. sina tawa wawa la sina ken kama lon tenpo suno luka tu. taso tenpo mute la tawa li wile e tenpo mun wan. 

tawa mute pi tenpo suli la jan li wile lape. ma lape mute li lon. lon ma lape la jan li ken lape li ken esun li ken moku li ken musi. 

jan anpa en jan wawa en jan ale li tawa kepeken nasin suli [telo ona kulupu a tawa o]. taso ona li tawa kepeken nasin ante. jan anpa en jan pi mani lili li tawa kepeken noka. jan lawa en jan wawa en jan mani li tawa lon insa pi poki lape lili kepeken noka pi jan pali anpa. 

nasin suli [telo ona kulupu a tawa o] li lon poka pi telo suli. kin la, kipisi lili pi nasin suli [telo ona kulupu a tawa o] li ken lon insa telo. telo pi tawa wawa li tu e nasin lon poka mute. jan li wile tawa poka ante la ona li kepeken ilo pi tawa telo li kepeken jan pali pi noka wawa a. kulupu utala li wile ala e ni: nasin kiwen li lon sewi telo. ona li pilin e ni: "jan ike utala li wile kama utala e mi la ona o utala e telo kin."

jan tawa ale li wile e lipu pi ken tawa tan kulupu utala. jan utala mute li lon nasin [telo ona kulupu a tawa o] li wile lukin e lipu ken. 


tenpo pini la, jan [ilo leko ona sitelen ijo ken e] li kama jo e lipu ken li tawa tan ma tomo Eto tawa ma tomo Koto. ma lape ale la jan [ilo leko ona sitelen ijo ken e] li pali e sitelen wan. 

ni la "lukin mute pi nasin suli [telo ona kulupu a tawa o]" li kulupu pi sitelen mute musi. ona li pona mute a tawa jan mute li kama e mani tawa jan [ilo leko ona sitelen ijo ken e]. 

ni la jan [ilo leko ona sitelen ijo ken e] li pali e "lukin mute nanpa tu pi nasin suli [telo ona kulupu a tawa o]" e "lukin mute nanpa tu wan pi nasin suli [telo ona kulupu a tawa o]" e... a, wawa. 

jan [ilo leko ona sitelen ijo ken e] li pali e kulupu sitelen mute luka luka luka wan pi nasin suli [telo ona kulupu a tawa o]. 

