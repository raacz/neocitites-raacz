jan [uta telo ante kasi awen wawa ale]   
zz [ilo leko ona sitelen ijo ken e]   
zz li jan musi sitelen   
zz li tan ma [nasin ijo jan ona nasin]  
ona li tan tenpo weka li moli lon tenpo ni  
taso   
pali ona li awen  
ona li pali e sitelen mute mute a  
  
  
jan li ken sitelen lon nasin ante mute  
jan [ilo leko ona sitelen ijo ken e]   
zz li pana e kule ante mute tawa lipu kasi  
taso ona li kepeken nasin wawa  
  
  
jan li pana e kule ante mute tawa lipu kasi   
zz kepeken luka ona la   
zz zz jan ni li ken pali   
zz zz zz e lipu wan taso pi sitelen ni  
taso   
ken la   
zz jan li wile pali   
zz zz e lipu mute mute mute   
zz zz zz pi sitelen sama  
ni la   
zz ona li ken   
zz zz kepeken nasin sitelen pi leko lupa  
open la   
zz nasin ni li tan ma [suli ona nena kili olin]  
nasin li kama   
zz lon ma [nasin ijo jan ona nasin] la   
zz zz jan musi mute   
zz zz zz pi ma [nasin ijo jan ona nasin]  
zz zz  zz zz li ante e nasin  
  
nasin pi leko lupa la   
zz nanpa wan la   
zz zz jan [ilo leko ona sitelen ijo ken e]   
zz zz zz li sitelen e ijo kepeken telo pimeja   
zz zz zz zz lon lipu kasi  
zz zz ken la ona li sitelen e meli lili olin  
  
  
nanpa tu la   
zz ona li pana e ko wan tawa lipu kasi ni   
zz zz li wan e lipu kasi e leko kasi  
tenpo ni la   
zz pali kipisi li open  
jan [ilo leko ona sitelen ijo ken e]   
zz li kepeken ilo kipisi   
zz li pali e lupa linja mute  
sitelen pi lupa mute   
zz li tan sitelen pi telo pimeja  
tenpo ni la  
zz sitelen pi meli lili olin li lupa mute   
zz zz lon insa pi leko kasi  
  
  
nanpa tu wan la   
zz jan [ilo leko ona sitelen ijo ken e]   
zz zz li kama jo e ilo pi pana kule  
zz ilo ni>^ li supa li sike  
zz poka anpa pi ilo ni^ li jo e linja mute  
zz luka jan li jo e poka sewi   
zz zz li pana e linja tawa telo kule   
zz zz li tawa wawa e linja   
zz zz zz lon leko kasi pi lupa mute  
tenpo ni la   
sitelen lupa pi meli lili olin   
zz li jo e telo kule mute  
  
nanpa tu tu la   
zz jan [ilo leko ona sitelen ijo ken e]   
zz zz li pana   
zz zz zz e sinpin pi lipu kasi sin walo   
zz zz zz zz tawa anpa   
zz zz zz zz zz lon sewi pi leko lupa kule  
zz ona li kama jo e ilo sin  
zz ni>^ li ilo pi pana wawa  
zz sinpin pi ilo ni^ li supa kiwen sike  
zz monsi pi ilo ni^ li jo e nena pi jo luka  
zz jan [ilo leko ona sitelen ijo ken e]   
zz zz li pana e sinpin supa pi ilo pana   
zz zz zz lon lipu kasi walo   
zz zz li tawa wawa e ilo pana   
zz zz zz tan poka wan   
zz zz zz tawa poka ante  
zz ni^ la   
zz zz kule pi leko kasi   
zz zz zz li pana pona   
zz zz zz li kama lon ale pi lipu walo  
zz ni^ li pana e sitelen pi meli lili olin   
zz zz tan leko kasi  
zz zz tawa lipu walo  
  
  
nanpa luka la   
zz jan [ilo leko ona sitelen ijo ken e]   
zz zz li pali sin e ale  
zz ken la   
zz zz ona li wile e ni>  
zz zz  zz len pi meli lili olin li laso  
zz tan open la   
zz zz jan [ilo leko ona sitelen ijo ken e]   
zz zz zz li sitelen e len laso   
zz zz zz zz lon lipu kasi   
zz zz zz li kipisi e ona   
zz zz zz zz lon leko kasi   
zz zz zz li pana e telo kule   
zz zz zz li pana e wawa anpa  
  
  
jan [ilo leko ona sitelen ijo ken e]   
zz li ken   
zz zz kepeken leko sama   
zz zz zz zz pi meli lili olin   
zz zz zz zz pi len laso   
zz zz zz lon lipu mute mute  
ni^ la  
zz ona li ken pali   
zz zz e lipu mute pi sitelen sama  
  
  
tenpo mute la   
zz jan [ilo leko ona sitelen ijo ken e]   
zz zz li pali e sitelen pi kule mute  
zz kule ale li wile e pali suli tan ni>   
zz zz jan [ilo leko ona sitelen ijo ken e]   
zz zz zz li ken pali   
zz zz zz zz e sitelen pi kule wan taso  
zz zz zz zz zz  kepeken pali wan pi nasin leko  
  
  
