### sitelen nanpa wan <br> pi ma [o telo awen wawa alasa lon a]  
  
  
o lukin e sitelen   
  
jan [ilo leko ona sitelen ijo ken e]   
zz li sitelen e ma lape ale   
zz zz pi nasin suli [telo ona kulupu a tawa o]   
zz zz zz lon tenpo wan taso ala  
taso   
sitelen ni^ li tan kulupu sitelen ona   
zz zz zz zz pi tenpo nanpa wan   
  
sitelen ni^ li sitelen   
zz e ma lili [o telo awen wawa alasa lon a]   
zz e telo nasin [selo awen kala ante wile anpa]  
  
#### ma [o telo awen wawa alasa lon a] <br> li seme  
  
jan li tawa   
zz lon nasin suli [telo ona kulupu a tawa o] la   
zz zz ma [o telo awen wawa alasa lon a]   
zz zz zz li ma lape nanpa luka luka  
  
  
ma [o telo awen wawa alasa lon a] la   
zz nena suli li lon   
kin la   
zz tomo suli pi jan lawa lili li lon  
sina ken ala ken lukin e tomo   
zz lon sitelen ni^ a  
ona li lon poka ni> pi nena suli  
zz kasi mute li lon  
selo pi sinpin suli kiwen   
zz li awen e tomo ni^< pi jan lawa  
tomo mute pi tomo suli ni^<   
zz li suli tan sewi tawa anpa   
zz li ken lukin pona e ma pi weka mute  
ken la   
zz jan ike li kama li wile pakala   
zz zz e jan pi insa tomo la   
zz zz zz jan utala   
zz zz zz zz li ken lon tomo sewi   
zz zz zz zz li ken pana e ilo moli   
zz zz zz zz zz tawa jan ike pi ma anpa  
  
nena suli en tomo suli   
zz li lon monsi sitelen   
zz zz lon weka  
telo nasin [selo awen kala ante wile anpa]   
zz li lon poka   
zz lon sinpin sitelen  
insa   
pi nena suli   
pi telo [selo awen kala ante wile anpa] la  
zz ma li jo e kasi lili mute   
zz zz li supa a  
  
#### telo li pona utala  
  
telo [selo awen kala ante wile anpa]   
zz li pona pi nasin utala  
jan ike li wile kama utala   
zz e tomo lawa   
zz zz pi (ma) [o telo awen wawa alasa lon a] la   
zz zz zz nanpa wan la   
zz zz zz zz ona o tawa poka ante telo  
  
lon sitelen la   
zz sina ken lukin e ni>  
zz zz jan mute   
zz zz zz li lon telo ni   
zz zz zz li tawa   
zz zz zz zz tan poka ni>   
zz zz zz zz tawa poka ni<  
  
sitelen ni^ la   
zz jan pali a   
zz zz li lon telo   
zz zz li tawa e jan ante pi pali ala  
zz jan pali ale   
zz zz li kepeken ala len  
  
o sitelen insa e ni>  
zz sina jan utala   
zz zz li wile kama moli e jan   
zz zz zz pi ma [o telo awen wawa alasa lon a]  
zz sina o jo e ilo moli mute  
zz ken la   
zz zz sina wile len e sijelo sina   
zz zz zz kepeken len awen kiwen  
zz taso   
zz sina kama  
zz zz  lon telo [selo awen kala ante wile anpa] la   
zz zz sina o seme   
zz zz o weka e len anu seme  
zz sina jo e ijo mute kiwen la   
zz zz tawa li pona ala aa   
zz wawa telo li kama anpa e sina la   
zz zz sina ken ala kala pona  
zz zz ken la   
zz zz zz sina moli   
zz kin la  
zz zz jan pali li ken ala   
zz zz zz tawa pona e sina tan ni>   
zz zz zz zz ijo ale sina li suli  
zz zz zz zz jan pali li lili  
zz ken la   
zz zz jan pali mute li ken tawa e sina  
zz taso ni^ li wile e tenpo  
zz tan tomo suli weka la   
zz zz jan   
zz zz pi (ma) [o telo awen wawa alasa lon a]   
zz zz zz li ken lukin e ni>  
zz zz zz zz sina kama  
zz kepeken tenpo suli ni^ la   
zz zz ona li ken kama jo   
zz zz zz zz e ilo ale utala ona   
zz zz zz li ken utala pona e sina  
zz zz ante la   
zz zz zz ona li ken tawa weka  
zz zz zz ni^ la   
zz zz zz zz sina ken ala moli e ona  
  
#### nasin tu wan pi jan pali  
  
lon sitelen ni^ la   
zz o kama lukin e ijo ante  
zz jan pali li tawa e jan   
zz zz tawa poka ante telo   
zz zz kepeken nasin seme  
jan pali mute li awen   
zz lon poka pi (telo) [selo awen kala ante wile anpa]  
jan tawa li kama la   
zz ona li ken esun e pali ona  
  
nasin tu wan li lon  
mute mani pi jan tawa li kama e ni>  
zz jan tawa li kepeken nasin seme  
  
nanpa wan la   
zz jan li jo e mani mute ala   
zz zz zz zz e wawa mute ala la   
zz zz ona li esun e pali   
zz zz zz pi jan pali wan taso   
  
zz jan tawa li kama   
zz zz lon sewi pi jan pali wan ni^  
zz noka tu pi jan tawa   
zz zz li lon poka tu lawa pi jan pali  
zz ken suli la   
zz zz anpa noka pi jan tawa   
zz zz zz li kama lon telo  
  
zz jan pali ni^ wan   
zz zz o wawa sijelo a   
zz wawa tu li utala e jan pali ni  
zz tan sewi la   
zz zz ona o awen   
zz zz zz e wawa anpa ale pi jan wan  
zz tan poka la   
zz zz nasin telo li tawa wawa  
  
nanpa tu la   
zz jan li jo e mani   
zz zz zz zz e wawa la   
zz zz ona li ken esun e pali   
zz zz zz pi jan pali tu tu  
  
zz jan pali tu tu   
zz zz li jo e palisa kiwen tu  
zz jan pali tu li lon sinpin  
zz jan pali tu li lon monsi  
zz lon sewi sijelo pi poka lawa la   
zz zz jan pali tu tu li awen sewi   
zz zz zz e palisa kiwen tu  
zz palisa tu li sama supa  
zz jan tawa li ken lape lon ona  
  
zz ken la   
zz zz telo lili li kama   
zz zz zz lon jan tawa ni^<   
zz taso   
zz kepeken wawa pi jan tu tu la   
zz zz tawa ni< li ken tenpo lili  
zz zz ken pakala li kama lili  
  
nanpa tu wan la   
zz jan li jo e mani mute   
zz zz zz zz e wawa mute la   
zz zz ona li ken esun e pali   
zz zz zz pi kulupu pali jan  
  
zz jan    
zz pi mani mute    
zz pi wawa mute    
zz zz li awen lon tomo pi lili mute la   
zz zz zz kulupu pali li ken tawa    
zz zz zz zz e tomo ni^   
zz sina lukin e sitelen la   
zz zz pilin sina la    
zz zz zz jan pi mute seme    
zz zz zz zz li tawa e tomo lili ni^< a   
zz mi nanpa e jan luka luka tu tu   
zz taso    
zz mi sona pona ala   
zz jan pi mute suli li lon la    
zz zz mi ken lukin    
zz zz zz e ko suli taso pi sijelo jan   
zz mi ken lukin e ni>   
zz zz jan pali    
zz zz zz li lon poka tu pi tomo lili   
zz jan pali ante    
zz zz zz li lon ala lon anpa pi tomo lili kin  
  
  
  
  
