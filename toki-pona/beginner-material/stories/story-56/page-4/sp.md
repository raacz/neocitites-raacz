### nimi sitelen en nasin sitelen  
  
jan [ilo leko ona sitelen ijo ken e]   
zz li pali e kulupu sitelen mute   
zz pi (nasin suli) [telo ona kulupu a tawa o]  
  
o lukin e sitelen  
sitelen tu tu ni^   
zz li tan kulupu sitelen ante   
zz li tan tenpo sike ante  
  
taso   
ona ale   
zz li sama mute tawa lukin   
  
ona ale   
zz li sitelen   
zz zz e ma [o telo awen wawa alasa lon a]   
zz zz e telo nasin [selo awen kala ante wile anpa]  
ona ale la   
zz jan pali li tawa   
zz zz e jan tawa poka ante telo  
ona ale la   
zz kasi li lon  
ona ale la   
zz ma li supa   
zz zz zz lon sinpin   
zz zz li nena mute   
zz zz zz lon monsi   
  
kin la   
zz jan [ilo leko ona sitelen ijo ken e]   
zz zz li pana e nimi pi sama mute   
zz zz zz tawa ona ale  
  
ni^> li pona mute ala tawa jan ni>   
zz ona li alasa   
zz zz e sona pi sitelen musi   
  
zz te a  
zz zz sitelen pi (ma) [o telo awen wawa alasa lon a]   
zz zz zz li pona mute tawa mi a to   
  
o toki e ni>  
zz kulupu sitelen seme   
zz zz pi (ma) [o telo awen wawa alasa lon a]   
zz zz zz li pona mute tawa sina  
  
zz te ona nanpa wan a to  
  
a  
ni^ la   
zz mi sona  
  
zz te kin la   
zz zz zz ona nanpa tu tu a to  
  
n  
  
lon la   
zz jan li sona   
zz zz e nanpa pi kulupu sitelen nanpa wan taso  
zz pali nanpa tu   
zz pi (jan) [ilo leko ona sitelen ijo ken e]   
zz zz li seme  
zz sona ala  
zz pali nanpa tu wan   
zz en pali nanpa luka tu wan   
zz zz li seme  
zz sona ala  
  
ni^ la   
zz nasin nanpa li ken nimi pona   
zz zz e kulupu sitelen nanpa wan taso  
zz ona ante ale li wile   
zz zz e nimi pi nasin ante  
  
#### kulupu [kala o sama ona] <br>en kulupu [luka esun suli o]  
  
  
  
nasin nimi   
zz li wan taso ala   
zz li mute  
o kama lukin   
zz e sitelen nanpa wan   
zz e sitelen nanpa tu  
  
sitelen nanpa wan   
zz li tan kulupu [kala o sama ona]  
jan [ilo leko ona sitelen ijo ken e]   
zz li sitelen e ma sama   
zz zz tan poka ante  
zz zz tan weka lili  
tomo suli lawa li lon ala ni  
jan ale li lili mute lukin   
  
sitelen nanpa tu   
zz li tan kulupu [luka esun suli o]  
jan [ilo leko ona sitelen ijo ken e]   
zz li sitelen e ma sama  
taso   
jan ale li lon ala weka suli  
ona li lon poka a  
mi ken lukin   
zz e lukin jan   
zz e uta jan   
zz e linja lawa jan  
  
taso   
nimi te [kala o sama ona] to   
en   
nimi te [luka esun suli o] to   
zz li tan seme  
  
#### nasin sitelen mute <br> pi (toki) [nasin ijo jan ona nasin]  
  
toki [nasin ijo jan ona nasin] la  
zz nimi [kala o sama ona]   
en nimi [luka esun suli o]   
zz zz li nimi pi nasin sitelen tu   
  
sitelen pi toki [nasin ijo jan ona nasin]   
zz li tan sitelen   
zz pi (toki) [suli ona nena kili olin]  
nasin majuna li ante tawa tenpo lon   
  
tenpo pini la   
zz sitelen nimi   
zz zz li sike mute   
zz zz li wile pona mute a lukin   
zz nimi mute li wile sitelen   
zz zz e ijo pi toki ona  
sama la   
zz sitelen pona pi toki+pona la   
zz zz  sitelen pi nimi te noka to   
zz zz zz li sitelen e noka    
  
taso   
lon la   
zz sitelen o pona lukin taso ala  
jan mute   
zz li kama kepeken toki sitelen   
zz zz lon tenpo mute  
jan mute   
zz li wile   
zz zz e lipu tu pi toki sama   
zz li pali e lipu sin   
zz zz tan lipu mama  
jan mute   
zz li wile sitelen e nimi mute   
zz zz kepeken tenpo lili la   
zz zz zz nasin sitelen li kama ante   
  
nasin sitelen [luka esun suli o]   
zz li nasin wawa wan pi tenpo pini  
nasin ni^ la   
zz sitelen ale   
zz zz li lili sinpin   
zz zz li suli supa  
zz linja mute   
zz zz li lili open   
zz zz li suli pini   
  
taso   
tenpo li kama li weka la   
zz jan mute   
zz zz li kama kepeken ala   
zz zz zz nasin sitelen [luka esun suli o]   
zz zz li kama kepeken   
zz zz zz nasin sin  
nasin pona sin pi tenpo lon la   
zz sitelen mute li suli   
zz zz sama leko   
zz zz pi (poka tu tu sama)  
kin la  
zz suli linja   
zz zz li suli pi sama mute   
zz zz zz lon open   
zz zz zz lon pini   
  
ilo li sitelen e nimi   
zz kepeken nasin sin la   
zz zz ona li sitelen e linja nanpa wan   
zz zz zz li weka   
zz zz zz li sitelen e linja nanpa tu   
zz zz zz li weka   
zz zz zz li sitelen e linja nanpa tu wan  
zz zz zz ...  
  
taso   
jan li ilo ala  
tenpo ale ala la   
zz ona li weka e luka  
tenpo la   
zz ona li sitelen e linja tu   
zz zz zz lon tenpo sama   
zz zz li weka ala e luka  
pali ni^> la   
zz linja li kama sike lili lukin  
lon la  
zz ni^ li nasin sitelen [kala o sama ona]  
  
nasin sitelen [sitelen o sewi olin] la  
zz sitelen li musi mute wawa  
tenpo la   
zz jan li ken ala sona e ni>  
zz zz nasin sitelen [sitelen o sewi olin]   
zz zz zz li sitelen e nimi seme  
  
nasin sitelen [kala o sama ona]   
en   
nasin sitelen pona pi tenpo lon   
zz li sama ale ala  
taso   
ona li sama lili   
nasin sitelen [kala o sama ona]   
en   
nasin sitelen [sitelen o sewi olin]   
zz li sama ale ala  
taso  
ona li sama lili  
  
nasin sitelen [kala o sama ona]   
zz li nasin sitelen pi musi lili    
nasin sitelen [luka esun suli o]   
zz li nasin sitelen wawa pi tenpo pini   
  
jan [ilo leko ona sitelen ijo ken e] la  
zz lon sinpin   
zz pi (kulupu sitelen) [kala o sama ona] la   
zz zz jan pali li sitelen   
zz zz zz kepeken nasin sitelen [kala]  
zz lon sinpin   
zz pi (kulupu) [luka esun suli o] la  
zz zz  jan pali li sitelen   
zz zz zz kepeken nasin sitelen [luka]  
  
tan nasin sitelen la   
zz jan sona li pali   
zz zz e nimi pi kulupu sitelen tu ni^  
  
  
#### kulupu [a li ijo taso a jan a] <br>en kulupu [kili ijo sike ijo sona o]  
  
o lukin sin   
zz e sitelen tu tu   
zz pi (ma) [o telo awen wawa alasa lon a]   
  
sitelen nanpa tu wan   
zz li tan kulupu [a li ijo taso a jan a]   
sitelen ale   
pi (kulupu) [a li ijo taso a jan a]   
zz li lili  
kulupu [kala o sama ona]   
en   
kulupu [luka esun suli o]   
en   
kulupu [a li ijo taso a jan a] la   
zz lipu kasi ale li suli sama  
taso   
kulupu [kala o sama ona] la   
zz lipu wan li jo e sitelen wan  
kulupu [a li ijo taso a jan a] la   
zz lipu wan li jo e sitelen tu tu   
  
sitelen nanpa tu tu   
zz li tan kulupu [kili ijo sike ijo sona o]   
sitelen ante ale la   
zz telo nasin [selo awen kala ante wile anpa]   
zz zz li suli lukin  
taso   
sitelen ni^ la   
zz telo li lili lukin   
  
nimi [kili ijo sike ijo sona o]   
en   
nimi [a li ijo taso a jan a]   
zz li tan seme  
  
ona li esun  
esun [kili ijo sike ijo sona o]   
en   
esun [a li ijo taso a jan a]   
zz li esun   
zz zz e sitelen   
zz zz pi (jan) [ilo leko ona sitelen ijo ken e]  
  
