mi en mama mi li wile e supa sin. 

ni la mi en ona li tawa tomo pi esun Ikeja. 

mi esun e supa sin pona. 

supa li suli li loje. 

supa li lon tomo mi la ona li pona lukin. 

taso soweli mi li lukin e supa suli loje li pilin monsuta. 

soweli li mu wawa li tawa wawa nasa li wile utala e supa. 

a... ike a. 

ike a la mi kama sin lon tomo pi esun Ikeja. 

mi pana sin e supa loje ike a tawa esun Ikeja. 

esun Ikeja li pana sin e mani tawa mi. 

pona a! kepeken mani la mi esun e supa laso lili. 

soweli mi li pilin pona a. 