mi esun e tomo sin  
  
tenpo pini la tomo lili mi   
zz li lon insa pi tomo suli kulupu   
tomo sin mi   
zz li suli li lon ala tomo kulupu  
  
o sona e ni>  
tenpo monsuta li pona mute tawa mi  
taso tomo pi tenpo pini la   
zz jan lili ala li kama tawa tomo mi   
zz zz zz zz li alasa e suwi   
zz zz zz zz zz lon tenpo monsuta  
  
tenpo ale la   
mi esun e suwi li wile pana e suwi  
taso jan lili ala li kama la   
zz mi moku e suwi ale  
  
tenpo ni la   
zz tomo mi li suli  
zz mi jo e mani  
ken suli la   
zz jan lili li kama a  
  
mi esun e suwi mute  
  
mi esun e kili suli pi jelo loje  
kepeken ilo kipisi la   
zz mi weka e insa kili   
zz li sitelen lupa e selo monsuta   
zz zz lon sinpin kili  
mi pana e suno tawa insa kili  
mi pana e kili monsuta ni   
zz tawa poka pi tomo mi  
  
tenpo monsuta li kama  
mi awen lon poka pi lupa tomo  
a, jan lili pi mute seme li kama  
  
taso  
ike  
sewi li pana e ko walo lete mute mute mute  
  
mi awen  
taso tenpo li kama li weka  
jan lili ala li kama  
  
ike   
tenpo sin la   
zz mi taso li moku e suwi ale   
  
