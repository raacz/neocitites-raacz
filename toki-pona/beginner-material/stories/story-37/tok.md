mi tawa tomo pi jan Wenon lon tenpo nanpa wan. 

mi kute e mu soweli pi kalama suli.

soweli li seme?

"ni li soweli Linlin." jan Wenon li toki. 

"toki a, soweli Linlin o!" 

soweli Linlin li mu pi kalama suli.

"jan sin li ken monsuta tawa ona." jan Wenon li toki. 

mi kama lon insa tomo. 

soweli li lili li wile tawa mute. 

mi en jan Wenon li toki li musi. 

taso soweli Linlin li mu mute. 

mi ken ala kute pona e jan Wenon. 

taso jan Wenon li lawa ala e soweli ona.

mi toki kepeken kalama suli. "soweli Linlin o pini e mu sina!"

soweli li mu pi pilin monsuta li kama lon noka pi jan Wenon. 

seme... soweli li pali seme?

"tan seme la soweli li wile unpa e noka sina?"

"ona li pilin monsuta la ona li wile pilin pona la ona li unpa e noka mi."

"ni li ike ala ike tawa sina?"

"ala."

"nasa a."

"ona li soweli la ona li wile unpa la ni li nasa ala."

"jan pi sona soweli li ken pini e wile unpa ona."

"mi wile ala pakala e soweli Linlin."

ni la mi en jan Wenon li awen toki li awen musi la soweli Linlin li awen unpa e noka pi jan Wenon. 





