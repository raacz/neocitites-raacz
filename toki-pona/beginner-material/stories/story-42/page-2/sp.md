lon tomo ona pi mani mute la   
zz jan lawa pi ma suli   
zz zz li pilin pi musi ala   
ona li jo e moku mute   
zz zz zz e meli mute   
moku en meli li pona mute  
moku en meli li taso la   
zz ale li pona  
taso zz ala a  
jan lawa pi ma suli o pali kin  
ona o pini e ike suli pi tenpo poka  
  
tenpo poka la   
zz akesi laso li kama   
zz zz zz zz lon ma tomo lili mute   
zz zz zz li moli e jan mute   
zz zz zz zz kepeken pana seli uta  
jan lawa li toki tawa jan sona mute  
jan ala li sona e ni>  
zz akesi li kama tan seme   
zz zz li wile e seme  
taso   
jan ale li sona e ni>  
zz akesi li wawa mute mute a   
tan wile pi jan lawa la   
zz jan utala mute li lukin utala e akesi   
zz zz zz zz li kama anpa   
zz zz zz zz li moli   
  
lon la  
zz jan utala mute li moli la   
zz zz ni li ike mute ala   
zz zz zz tawa jan lawa    
zz jan utala mute li moli  
zz taso   
zz jan utala mute mute mute   
zz zz mute mute mute mute   
zz zz li lon   
jan lawa li toki e ni tawa kulupu utala  
zz o awen pana e jan utala sin   
zz zz tawa akesi ike laso  
zz jan utala sin ni li moli la   
zz zz o pana e jan utala sin kin  
  
te jan lawa ike a to  
ni^ li pilin pi jan utala [wile e ni]  
kulupu utala li toki e ni> tawa ona  
zz sina o utala e akesi  
jan [wile e ni] li sona e ni>  
zz ona li wile ala moli  
zz taso jan utala ni   
zz zz li ken ala utala   
zz zz zz e wile pi kulupu utala  
zz ona li ken ala tawa ala  
zz ona li ken ala moli ala
  
anu seme  
jan [wile e ni] li toki insa  
ken la   
zz nasin pi moli ala li lon  
ken la   
zz nasin pi nasa mute   
zz zz pi moli ala li lon a  
  
akesi li lon ma weka  
lon tenpo suno la   
zz jan [wile e ni]   
zz zz li tawa akesi kepeken soweli  
lon tenpo pimeja la   
zz jan [wile e ni]   
zz zz li pali e nasin pi moli ala  
tenpo suno tu wan li kama li weka  
jan [wile e ni] li pini   
zz e pali lon nasin pi moli ala  
lon tenpo suno kama la    
zz jan [wile e ni] li kama lon akesi  
  
tenpo pimeja wan taso la  
zz ona li ken lape  
ona li lukin e sewi pimeja   
zz zz zz zz pi mun lili mute walo  
ona li lukin e ma   
zz zz zz e 
zz zz zz zz kipisi tomo  
tenpo pini la  
zz tomo ni^ li lon  
zz taso akesi li seli pakala e ona  
waso pimeja suli li kama tawa kipisi tomo   
zz zz zz li mu   
zz zz zz li open e moku  
jan [wile e ni] li ken ala lukin pona  
taso pakala  
ken suli la   
zz waso li moku e sijelo moli jan  
  
jan utala [wile e ni]   
zz li jan utala pi pona ala  
ona li ken ala awen e jan  
ona li ken ala anpa e akesi  
ona li lape lon pilin ike  
  
open pi tenpo suno kama la   
zz jan [wile e ni] li alasa e akesi  
zz ona li kama lukin e akesi  
zz akesi li kama lukin e ona  
zz jan [wile e ni]   
zz zz li jo e ilo utala   
zz zz zz lon luka wan   
zz zz li jo e ilo awen   
zz zz zz lon luka ante  
ona li tawa sinpin  
  
  
  
  
