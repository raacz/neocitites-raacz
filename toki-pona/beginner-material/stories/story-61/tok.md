tenpo pimeja li lon.   
  
ma kasi la jan wan pi pilin ike li wile kama e pona kepeken nasin nasa ni pi pali sewi:   
  
mun suli pona o,   
mi toki tawa sina a.  
  
sewi meli sin o kama tawa mi.  
sewi meli mama o kama tawa mi.  
sewi meli majuna o kama tawa mi.  
  
suno suli pona o,  
mi toki tawa sina a.  
  
sewi mije sin o kama tawa mi.  
sewi mije mama o kama tawa mi.  
sewi mije majuna o kama tawa mi.  
  
ma ni pona o,   
mi toki tawa sina a.  
  
sewi tonsi sin o kama tawa mi.  
sewi tonsi mama o kama tawa mi.  
sewi tonsi majuna o kama tawa mi  
  
sin en mama en majuna li sike.  
mun en suno en ma li sike.  
sike la ike en pona li esun.  
  
ale o kama.   
ale o pali.   
ale o kute.  
  
ni li wile mi:  
kulupu mi o anpa ike ala.  
  
