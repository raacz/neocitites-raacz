kala moli mute li lon esun 

kala moli mute li lukin e mi

a  
lon la   
zz ona li lukin ala e mi  
zz ona li moli  

moli la  
zz ona li ken ala lukin  
zz zz li ken ala sona  
taso a  


lukin kala li open  
mi ken pilin e lukin pi kala moli  


kala li moli la  
zz kon ona li tawa seme

kon kala pona li tawa ala tawa ma sewi  
kon kala ike li tawa ala tawa ma anpa  
kon kala li awen ala awen lon ma  
zz zz li lukin ala lukin e mi

sama nasin [pilin utala tawa ala] la  
zz kon kala li sike ala sike sin  
zz zz zz li kama ala kama sin tawa ma  
lon sijelo jan anu sijelo waso anu sijelo akesi  
anu sijelo pipi anu sijelo soweli  


ken la  
zz sike ante la  
zz zz mi kala moli  


taso ken suli la  
zz kon kala li weka taso  


ken suli la  
zz kala moli li pilin ala e ike  
zz zz zz zz zz zz e pona  
zz zz zz zz zz zz e walo  
zz zz zz zz zz zz e pimeja  


kala la  
zz ken suli la  
zz zz ale li sama open pi open tenpo  
zz zz zz li sama tenpo pi lon ala  


ken la  
zz mi en kala moli  
zz zz li sama lon pini  


