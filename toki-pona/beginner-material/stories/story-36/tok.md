kala moli mute li lon esun. 

kala moli mute li lukin e mi.

a. lon la ona li lukin ala e mi. ona li moli.

moli la ona li ken ala lukin li ken ala sona. taso a. 

lukin kala li open. mi ken pilin e lukin pi kala moli. 

kala li moli la kon ona li tawa seme?

kon kala pona li tawa ala tawa ma sewi? kon kala ike li tawa ala tawa ma anpa? kon kala li awen ala awen lon ma li lukin ala lukin e mi?

sama nasin Puta la kon kala li sike ala sike sin li kama ala kama sin tawa ma lon sijelo jan anu sijelo waso anu sijelo akesi anu sijelo pipi anu sijelo soweli. 

ken la sike ante la mi kala moli. 

taso ken suli la kon kala li weka taso. 

ken suli la kala moli li pilin ala e ike e pona e walo e pimeja. 

kala la ken suli la ale li sama open pi open tenpo li sama tenpo pi lon ala. 

ken la mi en kala moli li sama lon pini. 

