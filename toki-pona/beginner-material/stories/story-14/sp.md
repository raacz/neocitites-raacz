mi weka e lape 
li pilin e wile tawa  
mi kama tan tomo mi   
li tawa mute lon ma  
  
lon tenpo suli la  
mi tawa taso    
mi moku ala   
li lape ala   
li toki ala   
li pali ala  
  
mi lon seme a  
mi sona ala    
tenpo seme li lon   
ni kin la mi sona ala    
  
mi sona ala  
mi sona ala  
mi sona ala  
  
a zz ni li seme  
mi lukin e ilo tenpo suli   
ona li sike   
zz li suli a  
ona li lon anpa   
zz li tan kasi kule ma  
  
jan li sitelen e nanpa kepeken kasi  
nanpa tenpo ale a   
ona li lon sike pi nasa lili  
  
palisa suli tu wan li lon insa sike     
mi kama sona e tenpo kepeken ilo     
  
tenpo pi moku suli nanpa tu wan li kama lon tenpo poka    
  
a zz  mi o tawa sin tawa tomo mi   
zz zz mi o moku e ijo     
  
nasa mute a  
jan seme li pali e ilo tenpo ni 
  
  



