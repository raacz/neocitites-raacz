mi toki e ni> tawa jan [ma ijo linja insa]  
zz mi ken awen e jan lili sina  
  
jan [ma ijo linja insa] li pana   
zz e jan lili ona [nasin ona ni open]   
zz zz tawa tomo mi  
  
jan [nasin ona ni open]   
zz li wile lukin e sitelen tawa   
zz zz kepeken ilo ona  
  
mi wile musi  
  
mi jo e ilo musi  
ilo li palisa sike suli kiwen  
  
te jan [nasin ona ni open] o  
zz sina sona ala sona e ilo musi ni a to  
  
te mi wile ala  
zz mi wile lukin e ilo mi to  
  
te ni la mi musi lon mi taso to  
  
mi kama lon insa pi palisa sike  
mi jo e ilo lon luka tu mi  
mi pana e wawa tawa ilo   
zz li weka e luka  
  
mi tawa e poka mi lon nasin sike  
palisa sike li awen lon sijelo   
zz zz li tawa anpa ala  
  
jan [nasin ona ni open]   
zz li kama lukin  
ona li wile musi  
  
te mi musi kepeken nasin seme to  
  
mi pana e sona tawa ona  
  
ona li tawa sike e poka ona  
taso   
ilo li kama anpa  
  
te mi ken ala to  
  
te sina ken
zz o pali sin to  
  
jan [nasin ona ni open]   
zz li pali sin   
zz li pali sin  
  
taso  
ona li ken ala  
  
te ken suli la   
zz zz sijelo sina li lili la   
zz zz palisa sike li suli ike to  
  
te ike aaa to  
  
te mi en sina li wile ala wile esun   
zz zz e palisa sike lili   
zz zz zz lon tomo esun pi ijo musi to  
  
te a  
zz mi wile to  
  
