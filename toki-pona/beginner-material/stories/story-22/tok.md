mi lon ma Inli. mi wile lukin e tomo pi jan lawa. 

lon poka pi tomo lawa la mi lukin e jan pali. jan pali li jan pi kulupu utala. ona li awen e jan lawa pi ma Inli. 

ona li nasa mute lukin. len ona sijelo li loje. len lawa ona li pimeja li suli mute! 

ona li toki ala. ona li lape ala. ona li jo e ilo moli li lukin wawa tawa sinpin. 

mi awen lukin e ona. mi wile sona. ona li pilin seme? ona li pilin ala pilin lape? ona li pilin ala pilin ike?

tenpo pi suli seme la ona li awen pali? tenpo seme la ona li ken pini li ken lape?

jan pali li ken tawa ala lon tenpo suli. ona li wawa. 

mi wawa ala. mi wile tawa mute e sijelo mi. mi ken ala kama jan pali awen pi kulupu utala lon ma Inli. 

