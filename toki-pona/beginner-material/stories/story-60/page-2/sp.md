### telo wawa en nasin sewi [mi ona ma ona ni]    
  
jan [sona ona suli ala] [sinpin ike] pi moli ala   
zz li toki e ni> lon tenpo mute  
zz zz  sewi li pana e sona sin tawa mi  
  
tenpo sike mute luka tu wan   
zz li lon jan [sona] [sinpin] la   
zz zz jan sewi li toki e ni> tawa ona  
  
zz kulupu sina o pona sijelo  
zz ni la   
zz zz o moku ala e telo nasa  
zz zz o seli ala e kasi lon nasin moku  
zz zz o moku ala e telo seli  
zz zz o moku e pan e kili e soweli  
zz zz o tawa e sijelo  
  
jan [sona ona suli ala] [sinpin ike]   
zz li toki sama jan mute pi sona sijelo  
ken suli la   
zz jan [sona ona suli ala] [sinpin ike]   
zz zz li kute e jan pi sona sijelo   
zz zz li pali e toki sewi tan sona lon  
  
toki mute ona li pona anu seme  
zz telo nasa li pona ala tawa sijelo  
zz jan li moku e kon tan seli kasi la   
zz zz ni li ken a pakala e ken moku pi kon pona  
taso   
telo seli li seme  
seme la telo seli li ike  
  
#### telo seli li telo seli ala  
  
te telo seli to   
zz li toki ala e telo seli ale  
suli la   
zz nimi ni^< li toki e telo tu   
zz zz nanpa wan la  
zz zz zz telo wawa pimeja   
zz zz zz zz li tan kili lili kiwen pimeja  
zz zz zz sina moku e ona la   
zz zz zz zz pilin lape li weka   
zz zz nanpa tu la   
zz zz zz telo wawa kasi   
zz zz zz zz li tan lipu kasi  
zz zz zz sina moku e ona la   
zz zz zz zz pilin lape li weka  
zz telo tu ni^ li lili e pilin lape la   
zz zz te telo seli to li nimi pona ala  
zz ken la   
zz zz te telo ike pi weka lape to li nimi pona   
  
telo ike pi weka lape   
zz li ike ala ike tawa sijelo  
sina moku mute mute mute mute la   
zz ona li ken kama e pilin ike  
taso   
jan ala pi sona sijelo li pilin e ni>   
zz sina o moku ala e telo pi weka lape  
  
taso   
sewi li toki e ike pi telo tu ni   
zz zz tawa jan [sona ona suli ala] [sinpin ike]   
zz li ken ala e moku pi telo ni la   
zz zz jan pi nasin sewi [mi ona ma ona ni]     
zz zz zz li awen moku ala a e ona  
jan li moku e telo ike la   
zz ona li ken ala kama lon tomo sewi wawa   
zz zz pi nasin sewi [mi ona ma ona ni]   
zz ona li ken ala kama wan olin   
zz zz lon nasin sewi [mi ona ma ona ni]  
zz ona li ken ala lukin e wan olin pi jan ante   
zz zz lon nasin sewi [mi ona ma ona ni]  
jan li moku e telo ni la  
zz  nasin sewi ni la   
zz zz jan ni li jaki  
  
#### seme li ken li ken ala  
  
telo seli pi weka lape la   
zz jan pi nasin sewi [mi ona ma ona ni]     
zz zz li ken ala moku  
taso   
telo lete pi weka lape la   
zz jan pi nasin sewi [mi ona ma ona ni]     
zz zz li ken ala ken?  
  
tenpo poka la   
zz jan mute pi nasin sewi [mi ona ma ona ni] ala   
zz zz li lete e telo seli tu pi weka lape   
zz zz li moku e telo lete ni   
nasin ni^ li pona ala e ike  
telo li lete anu seli la   
zz zz ike li awen  
jan pi nasin sewi [mi ona ma ona ni]     
zz li ken ala moku e ni  
  
taso   
jan pi nasin sewi [mi ona ma ona ni]     
zz li ken moku e telo lete ante pi weka lape   
  
telo mute li lon   
zz zz li jo e ijo lili nasa pi weka lape  
zz zz zz sama telo ike tu  
tenpo mute la   
zz telo ni li suwi mute  
kulupu esun [kulupu o kama ala kepeken ona lon ale]   
zz pi mani mute   
zz zz li pali e telo mute suwi   
zz zz li pana e ijo lili nasa pi weka lape   
zz zz zz tawa ale a   
kulupu esun mute li pali sama ni<^   
  
ijo lili nasa pi weka lape   
zz li lon telo taso ala  
ona li lon moku mute suwi kin  
kin la   
zz sina ken esun e misikeke pi weka lape   
zz zz li ken moku e ijo lili nasa taso a  
  
moku pi ijo lili nasa ni   
zz li ike ala ike   
zz zz tawa jan pi nasin sewi [mi ona ma ona ni]  
tenpo wan la  
zz jan mute pi nasin [mi ona ma ona ni]   
zz zz li toki e ni>  
zz zz zz o weka e ijo ale pi weka lape  
zz zz zz ona ale li ike a   
taso   
tenpo lon la  
zz jan ala li pilin sama ni  
zz jan mute pi nasin [mi ona ma ona ni]    
zz zz li moku e ijo lili nasa ni   
zz zz zz lon telo lete suwi   
zz zz zz lon kiwen misikeke   
zz zz zz lon moku suwi pi telo ala kin  
  
#### esun pi telo wawa  
  
lon kulupu pi nasin sewi [mi ona ma ona ni] ala la   
zz jan mute   
zz zz li tawa tomo esun pi telo wawa   
zz zz li moku e telo wawa pimeja seli lon poka   
zz zz li toki musi   
zz zz li pilin pona  
ni^ li ken ala lon nasin sewi [mi ona ma ona ni]   
  
taso   
awen la   
zz jan pi nasin [mi ona ma ona ni]   
zz zz li wile pilin e pilin sama  
ni^ la   
zz jan mute mute pi nasin [mi ona ma ona ni]   
zz zz li lon ma la   
zz zz zz ken la   
zz zz zz zz sina ken kama lukin   
zz zz zz zz zz e tomo esun pi telo wawa suwi   
zz zz zz zz zz zz lon ma ni<^   
  
esun pi telo wawa suwi   
zz li pana ala   
zz zz e telo wawa pi kili pimeja   
zz zz e telo wawa pi lipu kasi  
esun pi telo wawa suwi la   
zz sina ken esun e telo suwi ni>  
zz zz kulupu suli [kulupu o kama ala kepeken ona lon ale]   
zz zz zz li pali  
  
taso   
tan seme la   
zz jan li wile esun   
zz zz e telo [kulupu o kama ala kepeken ona lon ale]   
zz zz zz lon tomo esun pi telo wawa suwi taso  
zz o esun lon tomo esun pi ijo ale anu seme  
  
ala  
esun pi telo wawa suwi li pana   
zz e telo [kulupu o kama ala kepeken ona lon ale] taso ala  
esun pi telo wawa la   
zz sina ken pana   
zz zz e suwi namako mute mute   
zz zz zz tawa telo wawa suwi sina  
  
esun pi telo wawa pimeja li pali ni>   
zz sina esun e telo wawa pimeja   
zz lon ma [meli e wile ijo kalama a] la  
zz zz tenpo mute la   
zz zz zz esun li pana  
zz zz zz zz e telo namako suwi mute pi kule ante mute   
zz zz zz zz kule kili anu kule kasi anu kule pan   
zz zz tenpo mute la   
zz zz zz ona li pana e telo pi soweli mama  
  
kulupu pi nasin sewi [mi ona ma ona ni]     
zz li lukin e nasin namako suwi pi telo wawa pimeja   
zz li wile e namako suwi e telo wawa pi pimeja ala  
ni la   
zz esun pi telo wawa suwi li kama lon  
  
