## jan [sona ona suli ala] [sinpin ike] li open e nasin

nasin sewi 
zz pi jan [sona] [sinpin]
zz zz li nasin sewi pi sin lili

mama pi jan [sona] [sinpin]
zz li pana e ona 
zz zz lon tenpo sike 
zz zz zz nanpa luka luka luka tu wan ale luka 
zz zz lon ma kipisi [waso esun moku open nasin] 
zz zz zz pi ma [meli e wile ijo kalama a]

lon tenpo pi jan [sona] [sinpin] la 
zz jan mute pi ma [meli e wile ijo kalama a] 
zz zz li pali e nasin sewi sin
lon la
zz pali pi jan [sona] [sinpin]
zz zz li nasa mute ala

### lukin tu pi jan [sona ona suli ala] [sinpin ike]

jan [sona] [sinpin] la 
zz ijo tu suli li kama li lon

nanpa wan la
jan [sona] [sinpin] li lili la
zz  sewi li toki tawa ona
zz ona li lon ma kasi la 
zz zz jan sewi tu pi wawa nasa 
zz zz zz li kama lon lukin ona

jan nanpa wan li sewi mama. 

jan nanpa tu li sewi lili ni: 
zz ona li pona mute 
zz zz li jan lili pi sewi mama 
zz zz li moli ike lon palisa 
zz zz li kama sin pona tan moli la 
zz zz zz esun nasa la 
zz zz zz zz ale pi tenpo kama 
zz zz zz zz zz li ken kama pona sama ona

jan tu pi sinpin ona li toki e ni>
zz nasin sewi ale pi tenpo ni 
zz zz li pakala
zz jan [sona] [sinpin] o pali sin 
zz zz e nasin sewi pona pi tenpo pini

nanpa tu la
jan pali waso pi sewi mama 
zz li kama tawa jan [sona] [sinpin]
zz li toki e ni>
zz zz lipu sewi li lon anpa ma 
zz zz zz zz zz lon poka ni< 
zz zz o pali e lupa 
zz zz o kama jo e lipu sewi 

jan [sona] [sinpin]
zz li pali e lupa 
zz li kama jo e lipu sewi
lipu sewi li tan kiwen mani jelo 
zz zz li majuna mute
lipu sewi 
zz li kepeken toki nasa pi tenpo majuna 

taso sewi li pana e wawa pi ante toki tawa jan [sona] [sinpin]la ona li kama ken lukin e toki. ona li ante toki e lipu. ni li lipu pi jan [mi ona ma ona ni]. 

### lipu pi nasin [mi ona ma ona ni]

lipu pi jan [mi ona ma ona ni] li toki e ni:

tenpo pini la jan mute li weka tan ma sewi Jelusalen li tawa ma pi kulupu [meli e wile ijo kalama a]. jan sewi lili li moli ike pi nasa esun pona lon palisa li kama sin tan moli la ona li tawa ma pi ma [meli e wile ijo kalama a] li pali ante mute lon ni. 

lipu pi jan [mi ona ma ona ni] li toki e pali ale pi tenpo ni lon jan nanpa wan ni: ona li kama lon ma pi kulupu [meli e wile ijo kalama a].

tenpo lon la, jan pi alasa sona li sona mute e kulupu pi tenpo pini tan ni: ona li lukin mute e ma li alasa mute e ijo pi tenpo pini lon anpa pi ma ni. jan pi alasa sona li toki e ni: 

jan nanpa wan pi ma ni li tan ala ma sewi Jelusalen. lipu pi jan [sona] [sinpin]li ken ala toki lon. 

taso lon la jan mute li pilin e ni: jan [sona] [sinpin]li toki lon. jan [sona] [sinpin]li kama jan lawa pi nasin sewi ona. jan pi nasin sewi ni ala li toki e nasin sewi pi jan [sona] [sinpin]kepeken nimi: "nasin sewi [mi ona ma ona ni]", tan nimi pi lipu sewi. 

### moli pi jan [sona ona suli ala] [sinpin ike]

jan [sona] [sinpin]li jan lawa pi nasin sewi taso ala. ona li kama jan lawa ma. ona li wile kama jan lawa nanpa wan pi ma [meli e wile ijo kalama a].

taso ona li kama ala jan lawa nanpa wan pi ma [meli e wile ijo kalama a]. ona li kama moli.  

o sona e ni: jan [sona] [sinpin]li ike. pali ike wan ona la ona li unpa ike e jan mute mute meli li len e sona ni tan mije ona tan jan ale kulupu. kulupu lili pi nasin sewi ona li kama sona e pali ike pi jan [sona] [sinpin]li toki e ike ale ona lon lipu li pana e lipu tawa jan mute. jan [sona] [sinpin]li pakala e tomo pi pali lipu la jan lawa mute pi ma poka li kama wile utala e ona. 

jan [sona] [sinpin]li kama lon poki pi jan ike. jan mute pi pilin ike li kama sona e ni: jan [sona] [sinpin]li lon seme. kulupu suli jan pi pilin ike li kama li moli e jan [sona ona suli ala] [sinpin ike]. 

### nasin awen 

moli pi jan [sona] [sinpin]la kulupu pi nasin sewi [mi ona ma ona ni] li awen li awen lon tenpo ni. 

lon tenpo pi jan [sona] [sinpin]la jan mute li toki e ni: sewi li toki tawa mi! o kute e mi a! jan mute li pali e nasin sewi sama jan [sona ona suli ala] [sinpin ike]. taso nasin mute ala li awen lon li awen kulupu jan suli sama nasin sewi [mi ona ma ona ni] pi jan [sona ona suli ala] [sinpin ike]. 

nasin sewi [mi ona ma ona ni] li nasin sewi pi lawa mute. nasin sewi [mi ona ma ona ni] li ken ala e pali mute. lon lipu ni la mi wile toki e lawa mute pi nasin sewi [mi ona ma ona ni]. 
