## jan [sona ona suli ala] [sinpin ike] li open e nasin  
  
nasin sewi   
zz pi jan [sona] [sinpin]  
zz zz li nasin sewi pi sin lili  
  
mama pi jan [sona] [sinpin]  
zz li pana e ona   
zz zz lon tenpo sike   
zz zz zz nanpa luka luka luka tu wan ale luka   
zz zz lon ma kipisi [waso esun moku open nasin]   
zz zz zz pi kulupu [meli e wile ijo kalama a]  
  
lon tenpo pi jan [sona] [sinpin] la   
zz jan mute pi kulupu [meli e wile ijo kalama a]   
zz zz li pali e nasin sewi sin  
lon la  
zz pali pi jan [sona] [sinpin]  
zz zz li nasa mute ala  
  
### lukin tu pi jan [sona ona suli ala] [sinpin ike]  
  
jan [sona] [sinpin] la   
zz ijo tu suli li kama li lon  
  
nanpa wan la  
jan [sona] [sinpin] li lili la  
zz  sewi li toki tawa ona  
zz ona li lon ma kasi la   
zz zz jan sewi tu pi wawa nasa   
zz zz zz li kama lon lukin ona  
  
jan nanpa wan li sewi mama   
  
jan nanpa tu li sewi lili ni>   
zz ona li pona mute   
zz zz li jan lili pi sewi mama   
zz zz li moli ike lon palisa   
zz zz li kama sin pona tan moli la   
zz zz zz esun nasa la   
zz zz zz zz ale pi tenpo kama   
zz zz zz zz zz li ken kama pona sama ona  
  
jan tu pi sinpin ona li toki e ni>  
zz nasin sewi ale pi tenpo ni   
zz zz li pakala  
zz jan [sona] [sinpin] o pali sin   
zz zz e nasin sewi pona pi tenpo pini  
  
nanpa tu la  
jan pali waso pi sewi mama   
zz li kama tawa jan [sona] [sinpin]  
zz li toki e ni>  
zz zz lipu sewi li lon anpa ma   
zz zz zz zz zz lon poka ni<   
zz zz o pali e lupa   
zz zz o kama jo e lipu sewi   
  
jan [sona] [sinpin]  
zz li pali e lupa   
zz li kama jo e lipu sewi  
lipu sewi li tan kiwen mani jelo   
zz zz li majuna mute  
lipu sewi   
zz li kepeken toki nasa pi tenpo majuna   
  
taso   
sewi li pana e wawa pi ante toki   
zz tawa jan [sona] [sinpin] la   
zz zz ona li kama ken lukin e toki  
zz zz ona li ante toki e lipu  
ni^ li lipu pi jan [mi ona ma ona ni]  
  
### lipu pi nasin [mi ona ma ona ni]  
  
lipu pi jan [mi ona ma ona ni]   
zz li toki e ni>  
  
tenpo pini la   
zz jan mute   
zz zz li weka  
zz zz zz tan ma sewi [jo e lon utala sewi anpa la en ni]    
zz zz li tawa ma pi kulupu [meli]  
zz jan sewi lili   
zz zz li moli ike pi nasa esun pona lon palisa   
zz zz li kama sin tan moli la   
zz zz zz ona li tawa ma pi kulupu [meli]   
zz zz zz zz li pali ante mute lon ni  
  
lipu pi jan [mi ona ma ona ni]   
zz li toki e pali ale pi tenpo ni< lon jan ni>   
zz zz ona li kama   
zz zz zz lon ma pi kulupu [meli]   
zz zz zz zz lon tenpo nanpa wan  
  
tenpo lon la  
jan pi alasa sona   
zz li sona mute e kulupu pi tenpo pini tan ni>  
zz zz ona li lukin mute e ma   
zz zz zz li alasa mute e ijo pi tenpo pini   
zz zz zz zz lon anpa pi ma ni  
jan pi alasa sona li toki e ni>  
  
zz jan nanpa wan pi ma ni   
zz zz li tan ala ma sewi [jo e lon utala sewi anpa la en ni]   
zz lipu pi jan [sona] [sinpin]   
zz zz li ken ala toki lon  
  
taso   
lon la   
zz jan mute li pilin e ni>  
zz jan [sona] [sinpin] li toki lon  
jan [sona] [sinpin]   
zz li kama jan lawa pi nasin sewi ona   
jan pi nasin sewi ni^> ala   
zz li toki e nasin sewi pi jan [sona] [sinpin]   
zz zz kepeken nimi zz te nasin sewi [mi ona ma ona ni] to  
zz zz zz tan nimi pi lipu sewi   
  
### moli pi jan [sona ona suli ala] [sinpin ike]  
  
jan [sona] [sinpin]   
zz li jan lawa pi nasin sewi taso ala  
ona li kama jan lawa ma  
ona li wile kama   
zz jan lawa nanpa wan pi ma [meli e wile ijo kalama a]  
  
taso   
ona li kama ala   
zz jan lawa nanpa wan pi ma [meli e wile ijo kalama a]  
ona li kama moli   
  
o sona e ni>   
zz jan [sona] [sinpin]li ike  
zz pali ike wan ona la   
zz zz ona li unpa ike e jan mute mute meli   
zz zz zz li len e sona ni   
zz zz zz zz tan mije pi ona ni^>   
zz zz zz zz tan jan ale kulupu  
zz kulupu lili pi nasin sewi ona   
zz zz li kama sona   
zz zz zz e pali ike pi jan [sona] [sinpin]  
zz zz li toki e ike ale ona lon lipu   
zz zz li pana e lipu tawa jan mute  
zz jan [sona] [sinpin] li pakala   
zz zz e tomo pi pali lipu la   
zz zz zz jan lawa mute pi ma poka   
zz zz zz zz li kama wile utala e ona  
  
jan [sona] [sinpin] li kama   
zz lon poki pi jan ike  
jan mute pi pilin ike li kama sona e ni>   
zz jan [sona] [sinpin] li lon seme  
kulupu suli jan pi pilin ike   
zz li kama   
zz li moli e jan [sina o sijelo ala] [sewi ike]  
  
### nasin awen   
  
moli pi jan [sona] [sinpin] la   
zz kulupu pi nasin sewi [mi ona ma ona ni]   
zz zz li awen   
zz zz li awen lon tenpo ni   
  
lon tenpo pi jan [sona] [sinpin] la   
zz jan mute li toki e ni>   
zz zz sewi li toki tawa mi   
zz zz o kute e mi a  
zz jan mute li pali e nasin sewi   
zz zz sama jan [sona] [sinpin]  
taso   
nasin ni^ mute ala   
zz li awen lon   
zz li awen kulupu jan suli   
zz zz sama nasin sewi [mi ona ma ona ni]   
zz zz zz pi jan [sona] [sinpin]  
  
nasin sewi [mi ona ma ona ni]   
zz li nasin sewi pi lawa mute  
nasin sewi [mi ona ma ona ni]   
zz li ken ala e pali mute  
lon lipu ni la   
zz mi wile toki   
zz zz e lawa mute   
zz zz zz pi nasin sewi [mi ona ma ona ni]  
