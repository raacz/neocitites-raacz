  
### jan [sona] [sinpin] li unpa ike e meli mute  
  
nasin sewi [mi ona ma ona ni] la   
zz meli li anpa lon tenpo mute   
zz zz zz zz lon nasin ante mute  
mi wile toki e nasin tu pi nasin mute ni^<   
  
#### ken pi wawa sewi  
  
jan [sona ona suli ala] [sinpin ike]   
zz li pana e sona ni>  
  
kepeken ken pi wawa sewi la   
zz jan li ken pali pona sewi  
zz jan li ken pona e ike sijelo  
zz jan li ken kama wawa utala   
  
taso  
tawa jan [sona ona suli ala] [sinpin ike] la   
zz jan ale ala   
zz zz li ken kama jo e ken pi wawa sewi  
zz meli li ken ala a  
zz mije taso li ken a   
  
jan mije lili li sike e suno   
zz lon tenpo luka luka tu la  
zz zz ona li kama ken jo   
zz zz zz e ken pi wawa sewi  
  
nasin pana li ni>   
zz kulupu wawa sewi pi jan mije suli   
zz zz li pana e luka ona   
zz zz tawa sewi lawa pi jan mije lili  
zz ona li toki e nimi mute  
  
tenpo ni la  
zz jan mije lili li kama jo   
zz zz e ken lili pi wawa sewi  
zz jan mije lili li suli la  
zz zz ona li ken tawa tomo sewi wawa   
zz zz zz li ken kama jo   
zz zz zz zz e ken ale pi wawa sewi   
  
tenpo suli la   
zz kulupu lawa li pana e ken pi wawa sewi   
zz zz tawa jan mije pi selo walo taso  
zz jan pi selo pimeja li ken ala  
lon tenpo sike   
zz nanpa luka luka tu tu ale   
zz zz mute1 mute1 mute1 luka luka luka tu wan la  
zz zz zz kulupu lawa li ken e jan pimeja  
  
awen la   
zz jan meli li ken ala jo   
zz zz e ken pi wawa sewi a  
  
#### nasin pi wan olin  
  
lon nasin sewi [mi ona ma ona ni] la   
zz wan olin li suli mute  
ona li pilin e ni>  
zz sina en jan olin sina li kama wan olin   
zz zz lon tomo sewi wawa la   
zz zz zz sina tu li awen lon poka   
zz zz zz zz  lon ale pi tenpo kama  
zz zz zz zz lon moli  
zz zz zz zz lon pini moli kin  
  
jan mije en jan meli  
ni^ taso li ken wan olin  
jan meli li ken ala wan olin   
zz tawa jan meli ante  
jan mije li ken ala wan olin   
zz tawa jan mije ante  
nasin sewi [mi ona ma ona ni] la  
zz jan tonsi li lon ala   
  
taso  
jan mije wan li ken wan   
zz tawa jan meli mute  
jan meli li ken wan  
zz tawa jan mije wan taso  
  
#### jan [sona] [sinpin] en unpa ike mute ona  
  
ona li len e unpa ike ona   
zz kepeken nasin ante mute  
tenpo mute la   
zz ona li kepeken nasin ni>  
  
zz jan [sona ona suli ala] [sinpin ike]   
zz zz li toki e ni> tawa jan anpa mije  
zz zz te o tawa ma pi weka mute  
zz zz zz o pana e nasin sewi [mi ona ma ona ni]   
zz zz zz zz tawa jan mute pi ma weka   
zz zz zz o suli e kulupu to  
  
zz jan anpa li kute   
zz zz zz li tawa weka  
  
zz ona li lon ala la   
zz zz jan [sona ona suli ala] [sinpin ike]   
zz zz li kama tawa meli pi jan mije anpa   
zz zz li toki e ni>  
  
zz zz te meli o  
zz zz zz jan sewi li wile e ni>   
zz zz zz zz mi en sina li kama wan olin  
zz zz zz sina o kama wan olin tawa mi   
zz zz zz sina ni ala la   
zz zz zz zz jan waso pali pi sewi mama   
zz zz zz zz zz li moli e mi   
zz zz zz zz zz zz kepeken palisa utala suli to  
  
zz meli li ken kute taso  
zz pini unpa la  
zz zz jan [sona ona suli ala] [sinpin ike]   
zz zz zz li toki e ni> tawa meli   
zz zz zz zz o len e sona ni   
zz zz zz zz zz tan jan ante ale  
  
ona li kepeken nasin ante mute  
tenpo la   
zz ona li unpa e jan lili meli   
zz zz kepeken toki pi nasin sama  
  
ni ale la   
zz jan [sona ona suli ala] [sinpin ike]   
zz zz li len tan kulupu ona pi nasin sewi  
ona li len e pali ni^ tan meli ona kin  
  
taso tenpo la  
zz jan [en meli anpa] li kama sona  
jan [en meli anpa] li jan olin meli nanpa wan   
zz pi jan [sona ona suli ala] [sinpin ike]    
jan [en meli anpa] li kama sona tan ni>  
  
zz jan lili meli sin   
zz zz li kama awen lon tomo   
zz zz zz pi jan [sona ona suli ala] [sinpin ike]    
zz ken suli la   
zz zz jan lili meli ni li jan pali   
zz taso   
zz zz jan [sona ona suli ala] [sinpin ike]   
zz zz zz en jan [en meli anpa]  
zz zz zz zz li awen e jan lili meli sin ni   
zz zz zz zz li sama mama tawa ona  
zz jan [en meli anpa] li pilin mama mute  
  
zz lon tenpo pimeja wan la   
zz zz jan [en meli anpa]   
zz zz zz li kama lon poka pi tomo soweli   
zz zz zz li kute e jan [sona] [sinpin]   
zz zz zz zz zz e jan lili meli  
zz zz kepeken lupa lili pi sinpin tomo la   
zz zz zz jan [en meli anpa] li lukin   
  
zz jan [en meli anpa]   
zz zz li weka e jan lili meli tan tomo   
  
#### nasin sin ike pi wan olin  
  
lon tenpo suli la   
zz jan [sona ona suli ala] [sinpin ike]   
zz zz li toki e ni> tawa kulupu ona  
zz zz te mi unpa e jan wan taso  
zz zz zz mi toki lon a to  
  
o sona zz ona li toki pi lon ala  
  
taso   
ona li ken ala awen len e pali ona  
ni la   
zz jan [sona ona suli ala] [sinpin ike]   
zz zz li toki e ni>   
zz zz zz pali ike ale mi   
zz zz zz zz li ike ala tan ni>   
zz zz zz zz zz sewi li wile e ona  
  
lon lipu la   
zz jan [sona ona suli ala] [sinpin ike]   
zz zz li sitelen e toki ni> tan sewi  
  
 te mi sewi 
  
 zz lon tenpo suli la   
 zz zz mi ken e ni>   
 zz zz zz jan mije li ken wan   
 zz zz zz zz tawa meli olin mute  
 zz mi pana e ken ni   
 zz zz tawa jan [sona ona suli ala] [sinpin ike] kin  
 zz lon la  
 zz zz mi pana e ken ni tawa jan mije ale  
 zz jan mije li wile wan olin   
 zz zz tawa meli mute la   
 zz zz zz ona li ken  
 zz zz zz taso o kepeken nasin ni>  
  
zz jan mije o toki e ni> tawa meli nanpa wan  
zz zz ona li wile unpa e meli sin  
  
zz meli nanpa wan o ken e unpa sin  
zz taso   
zz meli li ken ala e unpa la   
zz zz mi pakala e meli ike nanpa wan ni^<  
  
zz meli sin o sin tawa unpa  
zz ona li unpa lon tenpo pini   
zz zz li len e sona ni< tan jan mije la   
zz zz zz mi pakala e meli ike sin ni^<   
  
zz jan mije en meli mute li wan la   
zz zz kulupu mi li ken suli mute  
zz ni^> li pona tawa mi  
zz tawa jan mije pi meli mute la   
zz zz mi pana e pona mute lon ma sewi to  
  
#### nasin pi tenpo lon  
  
tenpo lon la  
zz jan pi nasin sewi [mi ona ma ona ni]   
zz zz li weka e nasin pi tenpo pini   
jan meli wan en jan mije wan la   
zz ni^ taso li ken wan olin  
  
taso   
jan meli li moli la  
zz jan mije li wan olin sin tawa jan sin la  
zz zz jan mije li ken lon poka pi meli tu   
zz zz zz lon ma sewi moli   
  
jan mije li moli la  
zz jan meli li wan olin sin tawa jan mije sin la  
zz jan meli li lon poka pi jan mije nanpa tu taso   
zz zz zz lon ma sewi   
  
moli taso li pini e wan olin   
ken la   
zz jan mije en jan meli   
zz zz li wan olin   
zz zz li kama pilin utala   
zz zz li wile weka e wan olin   
zz ona li ken pini e wan olin lawa   
zz taso   
zz ona li ken ala pini e wan olin sewi   
  
ken la   
zz jan mije pi wan olin   
zz zz li pali ike   
zz zz li pakala e jan meli  
zz jan meli   
zz zz li wile weka   
zz zz li weka   
zz zz li kama olin e jan mije sin   
zz zz li wile wan olin  
zz jan meli en jan mije sin   
zz zz li ken wan olin lawa  
zz taso   
zz ona li ken ala wan olin sewi  
jan pi nasin sewi [mi ona ma ona ni]   
zz li pilin e ni>   
zz zz jan meli li moli la   
zz zz zz ona o   
zz zz zz zz lon poka pi jan mije ike ona   
zz zz zz zz zz lon ale pi tenpo kama   
zz zz zz zz lon weka pi jan mije sin ona   
zz zz zz zz zz lon ale pi tenpo kama   
  
  
  
  
ike aaa  
  
  
  
