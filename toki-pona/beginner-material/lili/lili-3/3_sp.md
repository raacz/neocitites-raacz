o kama lukin e supa monsi    
ona li lili mute a li tawa ni>  
sina tawa lon ma li wile e supa lon tenpo lili taso  
supa li kiwen ala li len  
nasin li ni  
zz sina wile ala kepeken supa la o pini e ona  
ona li pini la palisa kiwen tu wan li lon li sama palisa suli wan  
kiwen sike li wan e palisa kiwen tu wan lon insa  
len loje li wan e palisa kiwen lon sewi  
sina wile kepeken supa la o open e supa  
ni la palisa kiwen tu wan li kama wan ala lon sewi lon anpa  
lon anpa la palisa kiwen tu wan li ken awen pona lon ma  
lon sewi la palisa kiwen tu wan li supa e len loje  
  
tenpo pini la mi jo e supa ante pi nasin sama  
taso kule ona li laso  
mi weka e ona lon ma pi sona mi ala  
ni^ la mi wile esun e ona sin  
mi lukin e ona lon tomo esun pi mani lili  
mi esun e ona kepeken mani tu tu  
  
ike la mi kepeken ala supa ni lon tenpo mute  
mi tawa lon ma la ona li pona  
zz taso mi ni lon tenpo mute ala  
tenpo mute la mi awen lon insa pi tomo mi  
a mi lukin e supa ni la mi toki insa e ni tawa mi  
mi o tawa lon ma a  